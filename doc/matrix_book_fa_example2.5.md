---
title: "مثال ۲-۵: ادامهٔ تجزیهٔ LU (استفاده از یک بستهٔ نرم‌افزاری در سیستم `S4`)"
author: "رامین مجاب"
output: md_document
---
##  مثال ۲-۵: ادامهٔ تجزیهٔ LU (استفاده از یک بستهٔ نرم‌افزاری در سیستم `S4`)
<p style='font-size: 0.8em;'><b>نویسنده:</b> <span>رامین مجاب</span></p>

**(صفحهٔ ۶۷ کتاب)**

در مثال قبل، اگر توضیحات تابع   `lu()` را ملاحظه کنید، توابع مختلفی با نام یکسان تعریف شده است و در زیر آن‌ها عبارت‌هایی نظیر `# S4 method for signature 'dgeMatrix'` می‌بینید. این یعنی وقتی تابع با یک شیء با کلاس `dgeMatrix` (برگرفته از <span dir="ltr">double general matrix</span>) فراخوانده شود، آن تابع به‌خصوص استفاده می‌شود. در برخی از توابع دیگر **R**، توضیحات با عبارت `# S3 method ...` آغاز می‌شود. 

‏`S3` و `S4` دو سیستم برنامه‌نویسی شیء‌گرا در **R** هستند. از منظر توسعهٔ نرم‌افزار، انعطاف بیشتری در سیستم `S4` وجود دارد؛ هرچند ممکن است به کارگیری آن نسبت به `S3` دشوارتر باشد. از منظر کاربرد تفاوت‌های جزئی وجود دارد؛ مثلاً در مثال قبل و پس از اجرای دستور `Matrix::lu(A)`، شما نمی‌توانید مطابق با معمول از علامت `$` برای دسترسی به اجزای لیست استفاده کنید و در عوض باید از علامت `@` استفاده کنید.
	


<p style='margin-bottom:3cm;'></p><hr/>

- [مثال ۲-۴: تجزیهٔ LU (نیاز به بسته‌های بیرونی و معرفی CRAN)](matrix_book_fa_example2.4.html)
- [مثال ۳-۱: بررسی استقلال و وابستگی خطی (تفاوت صفر در ریاضیات و صفر در محاسبات)](matrix_book_fa_example3.1.html)
- [<b>لیست مثال‌ها</b>](matrix_book_fa.html)
